提於此天下當有瑞應世尊適建誠諦之教
自然空中音普廣聞誠如佛言至誠不虚佛
告阿難受斯普門品經之要持諷誦讀宣示
同學又言阿難八十萬四千法品之藏計比
斯經典等無差特所以者何無量之門法界
服五 十二
諸要如來分別曉了衆生解斯經典而成佛
道然後講說八萬四千諸經品藏是故阿難
當受斯經消息將順諦持諷誦爲衆人說佛
說此巳離垢藏菩薩溥首童眞賢者阿難諸
天世人揵沓和阿須倫聞經歡喜稽首而退


佛說普門品經
音釋
溥首溥頗五切溥首菩薩名也齅許救切以鼻㩜氣也慌惚慌虎晃切
惚呼骨切慌惚不分明也輭乳衮切柔也䩕䩕五岡切又音硬苦耕
胡浪二切誼宜寄切理義也福苶苶乃結切萎苶也僥堅堯切僥倖也
又求也要也憺怕憺徒感切怕白各切憺怕安靜也相揩揩丘皆切
揩摩也胞披交切叵普火切不可也蠲主玄切除也鄙補美切鄙
薄也矜濟矜居陵切愍也矜憐也濟子計切賙救也無適適丁歴切專也
主也又意所必從曰適無適謂無所專主也