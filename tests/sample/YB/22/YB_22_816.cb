若
見有受持讀誦思惟解釋是經者，必生尊重，供
給供養。世尊！我之儔黨，樂於佛法而生留難，
若見有人修行於善，要加逼沮令其退失。我
今為斷如是惡事，說陀羅尼。」即說呪曰：
「怛姪他阿麼黎(一)　毘麼黎(二)　恥(音天以反)哆答鞞
(三)　阿羯波儞是多設咄𡀔(四)　誓曳(五)　誓耶末底
(六)　輸(去聲)婆末底(七)　睒迷(去聲，下兩字同)扇底(八)　阿普迷(九)
　普普迷(十)　地𠼝(十一)　阿契(十二)　莫契(十三)　佉契(十四)　弭履羅
(十五)　阿伽(去聲)迷(十六)　普羅(十七)　普羅普羅(十八)　輸(上聲，下同)迷輸
輸迷(十九)　地𠼝地𠼝(二十)　阿那跋底(二十一)　恥哆答鞞
(二十二)　訖里多遏梯(二十三)　訖里多毘(入聲)提(二十四)　毘盧
折(音之熱反)擔(音丁合反)(二十五)　薩達摩婆拏(上聲)拘(二十六)　曷寫
蘇怛羅寫陀路迦(二十七)　阿(入聲)跋羅自多伊婆蘇
履耶(二十八)
「世尊！此陀羅尼擁護法師，能令其人勇猛精
進，辯才無斷。一切惡魔無能得便，更令其魔
心生歡喜，以衣服臥具，飲食湯藥，諸有所須
而為供養。世尊！若有善男子善女人受持此
呪日夜不絕，則為一切天、龍、乾闥婆、阿修羅、
迦樓羅、緊那羅、摩睺羅伽、人、非人等常所守