佛說須賴經一名叉須賴此云善順    衣九
曹魏西域沙門白延於洛陽白馬寺譯
聞如是一時佛在舍衛國祇樹給孤獨園與
大比丘衆千二百五十人及五千菩薩俱爾
時舍衛城中有極貧者名曰須賴得堅固志
衣九    一
不可轉移信佛法衆身歸三尊奉持淨戒修
行十善有四等心救濟不倦內性清淨苦樂
無二至意求佛無上大道思惟所行晝夜誦
習以善方便導利人物安貧自守以法爲樂
於是天帝釋以天眼見須賴功德殊妙所聞


不惑愽覽衆經無有邪行坐起安詳行止卧
覺不失儀法少欲易足不貪利養質直善說
言信不華齋戒省約食節衣菅樹葉爲器茅
草爲席不畜遺餘無所藏積國王人民莫不
敬愛常以晝夜各三詣佛諮受法言佛知其
意輙與相見須賴每詣佛時無數百人常從
與俱其所遊至卧起經行天人營護天帝釋
自念言是仁者戒行純備恐子將奪我處當
下試知審求何道釋便化作數人蹵罵須賴
言無忌諱又以石擲捶杖加之於須賴須賴