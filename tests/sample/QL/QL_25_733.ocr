一切衆生語言道　隨其種類各差別
菩薩悉能分別說　而心無著無所礙
菩薩如是修廻向　功德方便不可說
能令十方世界中　一切諸佛皆稱歎
大方廣佛華嚴經卷第二十三
章三 二十
膝輪膝息七切脛頭節也膝輪謂脛膝之中也闡齒善切顯明也沃烏酷
切漑灌也羼提梵語也此云忍辱又云安忍羼初限切很胡懇切很戾謂
不聽從也盲瞽盲莫耕切目無童子也瞽公戶切目但有眹曰瞽邃谷
邃雖遂切邃谷謂深幽之山谷也弊惡弊毘祭切亦惡也甲胄胄直
祐切甲胄謂鎧甲兜鍪也玷缺玷都念切瑕也缺傾雪切𧇊缺也籠檻
籠盧紅切笭也檻戶韽切圈也忿恚忿方問切怒也恚於避切恨怒也鬬
訟鬬都豆切競也訟似用切爭也𮌎古泫切網也