子我等二人但能知此菩薩解脫如諸菩薩
摩訶薩善入無邊諸事幻網彼功德行我等
云何能知能說時童子童女說自解脫已諸
善根力不思議故令善財身柔輭光澤賢首藏師
探玄記云自下九位知識皆是舊翻于闐本所欠應是西域覺賢之所畧耳余共日照三
垂八 十三
藏勘天竺諸本及崐崙本并于闐別行本並皆同有此欠是以於大唐永隆年西京西太
原寺三藏法師地婆訶羅唐云日照共京十大德道成律師等奉勑譯補沙門復禮親從
筆受自說本願又作是言善男子於此南方有
一國土名曰海澗彼有園林名大莊嚴藏於
彼林中有大樓觀名嚴淨藏菩薩往昔善根
所起菩薩諸願自在諸通智力巧妙方便功
德大悲法門所起彼園中有菩薩摩訶薩名
曰彌勒常化父母親戚眷屬及同行者又復
長養其餘無量衆生善根令住大乗亦欲爲
汝顯現菩薩方便法門欲明菩薩受生自在


欲對現教化一切衆生令猒諸有宣明菩薩
大慈悲力覺悟菩薩無相法門明諸有趣悉
無自相汝詣彼問云何菩薩淨菩薩道云何
菩薩學菩薩戒云何菩薩淨菩薩心云何菩
薩發諸大願云何菩薩積功德具云何菩薩
得菩薩地云何菩薩滿足一切諸波羅蜜云
何菩薩得諸忍法云何菩薩住功德行云何
菩薩近善知識何以故彼菩薩摩訶薩究竟
一切諸菩薩行分別了知衆生心行以巧便
智而教化之滿足一切諸波羅蜜住菩薩地
得諸忍門證於菩薩離生之法於諸佛所而
得受記於菩薩法自在遊戲持諸佛持無量
諸佛以一切智甘露正法而灌其頂善男子
彼菩薩摩訶薩能示導汝真善知識堅菩提
心長養善根住正直心現菩薩根說無礙法