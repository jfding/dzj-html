師五十四歲居衡州廖季繹通直之西園四方衲
子雲委川會羸糧景從菴無以容來學散處華藥
開福伊山遇參入室會集其所師則籃輿往而
據丈室其年蘊聞禪師復至臨安見有以費孝先
之術決前定体咎因試問焉其詩曰雁回始覺瀟
湘遠石鼓灘頭莫怨住十年泰楚隔木弓重
續舊因緣蓋謂衡陽及移梅陽矣衡陽有回鴈峰瀟湘石鼓灘自
辛酉至庚午移梅陽恰十年或云古者梅木為弓是年接草堂禪師書慰
問曰不續音問逾年常思慕矣遊人所傳徑山道
旺安眾甚多拙者常憂古人云道旺則盛城高
則衛生今年中夏忽聞難作將謂小撓秋來方得