深喜之時韓子蒼宰分寧洪覺範寓雲巖師與二
公從遊久之一日師作覺範頂相贊有種空花抽
暗楔之句二公擊節大稱賞之按子蒼送師詩云
憶昔分寧日逢師谿上頭裁書訪彭澤倚杖話荊
州時師得陳瑩中書欲再往荊州訪無盡居士
二年庚子
師三十二歲是年春再謁無盡居士於荊渚同唐
子西館于府第之西齋為法喜之遊一日居士問
曰佛具正遍知亦有漏網處師曰何謂也居士曰
吾儒尚云西方有大聖人不治而不亂不言而自
化然堯舜禹湯皆聖人也佛何故略不言及之耶